DE RERVM NATVRA 11

dissoluuntur enim positurae principiorum

et penitus motus uitales inpediuntur,

donec materies, omnis concussa per artus,

uitalis animae nodos a corpore soluit

dispersamque foras per caulas eiecit omnis.

(nam quid praeterea facere ictum posse reamur

oblatum, nisi discutere ac dissoluere quacqucl)
-fit quoqne uti soleant minus oblato acriter ictu

reliqui motus uitalis uincere saepe,

uincere, et ingentis plagae sedare tumultus

inque suos quicquid rursus reuocare meatus

et quasi iam leti dominantem in corpore motum

discutere ac paene amissos accendere sensus.

(nam quare potius leti iam limine ab ipso

ad uitam possint conlecta mente reuerti,

quam quc decursum prope iam siet ire 11 abiret)

—Praeterea quoniam dolor est ubi materiai

corpora ui quadam per uiscera uiua per artus

sollicitata suis trepidant in sedibus intus,

inque locum quando rcmigrant, fit blanda uoluptas

scire licet nullo primordia posse dolore

temptari nullamque uoluptatem capere ex se

(quandoquidem non sunt ex ullis principiorum

corporibus quorum motus nouitate laborent

aut aliquem fructum capiant dulcedinis almae).
—haut igitur debent esse ullo praedita sensu

-Denique uti possint sentire animalia quacquc,

principiis si iam est sensus tribuendus eorum,

quid, genus humanum propritim de quibus auctumstl

scilicet et risu tremulo concussa cachinnant

et lacrimis spargunt rorantibus ora genasque

multaque de rerum mixtura dicere callent

[72]

 

