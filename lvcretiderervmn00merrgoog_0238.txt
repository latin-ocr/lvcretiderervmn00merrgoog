T. Lvouarl cael

confluere ex ipso possunt elementa uaporis

et simul ex illa quae tum res excipit ictum;

(ut, lapidem ferro cum caedimus, euolat ignis)

nec, quod frigida uis ferrist, hoc setius illi

semina concurrunt calidi fulgoris ad ictum.
—sic igitur quoque res accendi fulmine debet,

opportuna fuit si forte et idonea flammis.

aec temere omnino plane uis frigida uenti

esse potest, ea quae tanta ui missa supernest‚

quin, prius in cursu si non accenditur igni,

at tepefacta tamen ueniat commixta calore.

Mobilitas autem fit fulminis et grauis ictus,

{lat celeri ferme percurrunt fulmina lapsull

nubibus ipsa quod omnino prius incita se uis

colligit et magnum conamen sumit eundi,

inde ubi non potuit nubes capere inpetis auctum,

exprimitur uis atque ideo uolat impete miro,

ut ualidis quae de tormentis missa feruntur.

adde quod e paruis et leuibus est elementis,

nec facilest tali naturae opsistere quicquam;
—inter enim fugit ac penetrat per rara uiarum,

non igitur multis offensibus in remorando

haesitat, hanc ob rem celeri uolat impete labens.
—deinde quod omnino natura pondera deorsum

omnia nituntur, cum plagast addita uero,

mobilitas duplicatur et impetus ille grauesoit‚

ut uehementius et eitius quaecumque morantur

obuia discutiat plagis itinerque sequatur.
—denique quod longo uenit impete, sumere debet

mobilitatem etiam atque etiam, quae crescit eundo

317 fort. res quaeque
324 vulp. et

 

