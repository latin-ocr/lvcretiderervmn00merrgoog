DE RERVM NATVRA 1

quam contra res illorum retroque putarit
—alternis gignuntur enim mutantque colorem
et totam inter se naturam tempore ab omni.
[fulmina diffugere atque imbres uentosque uidemus]
sin ita forte putas ignis terraeque coire
corpus et aerias auras roremque liquoris,
nil in concilio naturam ut mutet eorum,
nulla tibi ex illis poterit res esse creata,
non animans, non exanimo cum corpore, ut arbos.
(quippe suam quicque in coetum uariantis acerui
naturam ostendit mixtusque uidebitur aer
cum terra simulatque ardor cum rore manere.
ot primordia gignundis in rebus oportet
naturam clandestinam caecamque adhibere,
emineat nequit quod contra pugnet et obstet
. ‘ quominus csse queat proprie quodcumque creatur.)
—Quin etiam repetunt a caelo atque ignibus eius
et primum faciunt ignem se uertere in auras
aeris, hinc ignem gigni terramque creari
ex igni retroque in terram cuncta reuerti;
umorem primum, post aera, deinde calorem;
nec cessare haec inter se mutare, meare
a caelo ad terram, de terra ad sidera mundi.
quod facere haud ullo debent primordia pacto;
immutabile enim quiddam superare necessest,
ne res ad nihilum redigantur funditus omnes,
(nam quodcumque suis mutatum finibus exit,
continuo hoc mors est illius quod fuit ante.)
-quapropter quoniam quae paulo diximus aute

7751119. coetu
‚ 7761111. ostendet
777 fort. vapor
780 demineat fort. deveniat
784oulp. imbrem . . imbri . . . a terra

[271

 

