Τ. Lucrum canl

per malos uolgata trabesque trementia fluctant3
(namque ibi consessum caueai supter et omnem ’
scaenai speciem, patrum coetumque decorum ¹
inficiunt coguntque suo fluitare colore. ·
et quanto circum mage sunt inclausa theatri
moenia, tam magis haec intus perfusa lepore
omnia conrident correpta luce diei).
ergo lintea de summo cum corpore fucum
mittunt, effigias quoque debent mittere tenuis
res quaeque, ex summo quoniam iaculantur utraque.
—sunt igitur iam formarum uestigia certa
quae uolgo uolitant suptili praedita filo
nec singillatim possunt secreta uideri.
—praeterea omnis odor fumus uapor atque aliae res
consimiles ideo diffuse rebus abundant,
ex alto quia dum ueniunt, extrinsecus ortae
scinduntur per iter flexum, nec recta uiarum
ostia sunt qua contendant exire coortae.
—at contra tenuis summi membrana coloris
cum iacitur, nihil est quod eam discerpere possit,

inpromptu quoniam est in prima fronte locata.
DE IMAGINIBVS

—postremo speculis in aqua splendoreque in omni
quaecumque apparent nobis simulacra, necessest,
quandoquidem simili specie sunt praedita rerum
ex <ea> imaginibus missis consistere eorum.
[nam cur illa cadant magis ab rebusque recedant
quam quae tenuia sunt hiscendist nulla potestas]

—sunt igitur tenues formarum dissimilesque

77 sort. uolitata vulp. flutant
79 fort. matrumque decorem

91 culp. diffusae <e>

101 clii alia
104 alii alio

 

