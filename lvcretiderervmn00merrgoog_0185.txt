DE RERVM NArVaA 1⁷

-at uariae crescunt pecudes armenta feraeque
nec crepitacillis opus est nec cuiquam adhibendast
almae nutricis blanda atque infracta loquela 230
nec uarias quaerunt uestes pro tempore caeli. κ
denique non armis opus est, non moenibus altis,
qui sua tutentur, quando omnibus omnia large
tellus ipsa parit naturaque daedala rerum.

Principio quoniam terrai corpus et umor
aurarumque leues animae calidique uapores,
e quibus haec rerum consistere summa uidetur,
omnia natiuo ac mortali corpore constant,

debet eodem omnis mundi natura putari.
QVOI PARS NATIVA SIT TOTVM NA'HVVM ESSE

—quippe etenim quorum partis et membra uidemus
corpore natiue ac mortalibus esse figuris,
haec eadem ferme mortalia cernimus esse
et natiua simul-quapropter maxima mundi
cum uideam membra ac partis consumpta regigni,
scire licet caeli quoque item terraeque fuisse
principiale aliquod tempus clademque futuram.

Illud in his rebus ne corripuisse rearis

me mihi, quod terram atque ignem mortalia sumpsi
esse neque umorem dubitaui aurasque perire

atque eadem gigni rursusque augescere dixi,
DE TERRA

—principio pars terrai nonnulla, perusta
solibus adsiduis multa pulsata pedum ui,
pulueris exalat nebulam nubesque uolantis
quas ualidi toto dispergunt aere uenti.
pars etiam glebarum ad diluuiem reuocetur
imbribus et ripas radentia flumina rodunt.

[1⁷2]

 

