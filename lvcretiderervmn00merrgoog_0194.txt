T. LVCRETI CARI

augebat mare manando camposque natantis,

et tanto magis illa foras elapsa uolebant

corpora multa uaporis et aeris altaque caeli

densabant procul a terris fulgentia templa.

sidebant campi, crescebant montibus altis

ascensus3 neque enim poterant subsidere saxa

neo pariter tantundem omnes succumbere partis.
Sic igitur terrae concreto corpore pondus

constitit atque omnis mundi quasi limus in imum

confluxit grauis et subsedit funditus ut faex;

inde mare inde aer inde aether ignifer ipse

corporibus liquidis sunt omnia pura relicta,

et leuiora aliis alia, et liquidissimus aether

atque leuissimus aerias super influit auras,

nec liquidum corpus turbantibus aeris auris

commiscet; sinit haec uiolentis omnia uerti

turbinibus, sinit incertis turbare procellis,

ipse suos ignis certo fert impete labens.

(nam modice fluere atque uno posse aethera nisu
significat Ponti mare certo quod fluit aestu
unum labendi conseruans usque tenorem.)

Motibus astrorum nune quae sit causa canamus.
Principio magnus caeli si uortitur orbis,
ex utraque polum parti premere aera nobis
dicendum est extraque tenere et claudere utrimque3
inde alium supra fluere atque intendere eodem
quo uoluendo micant aeterni sidera mundi;
aut alium supter, contra qui subuehat orbem,
ut fluuios uersare rotas atque haustra uidemus.

491 vulp. densebant
507 Ponto culp. Pontos
514 fort. nocturni

 

