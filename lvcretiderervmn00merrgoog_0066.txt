T. avenas] CARI

DE ABSENTHIO
at contra taetra absinthi natura ferique

centauri foedo pertorquent ora sapore3

ut facile agnoscas e leuibus atque rutundis

esse ea quae sensus iucunde tangere possunt.

at contra quae amara abque aspera cumque uidentur,
haec magis amatis inter se nexa teneri

proptereaque solere uias rescindere nostris

sensibus introituque suo perrumpere corpus.
DE SERRAE STRIDORE

, Omnia postremo bona sensibus et mala tactu

dissimili inter se pugnant perfecta figura.

ae tu forte putes serrae stridentis acerbum

horrorem constare elementis leuibus aeque¹

ac musaea mele, per chordas organici quae

mobilibus digitis expergefacta figurant;

ceu simili penetrare putes primordia forma ¹

in nares hominum, cum taetra cadauera torrent,

et cum scena croco Cilici perfusa recens est

araque 'Panchaeos exalat propter odores

neue bonos rerum simili constare colores

semine constituas, oculos qui pascere possunt,

et qui conpungunt aciem lacrimareque cogunt

aut foeda specie < foe >di turpesque uidentur.
—omnis enim, sensus quae mulcet cumque, <figura>

haut sine principiali aliquo leuore creatast;

at contra quaecumque molesta atque aspera constat,

non aliquo sine materiae squalore repertast.

sunt etiam quae iam nec leuia iure putantur

esse neque omnino flexis mucronibus unca,

sed magis angellis paulum prestantibus, utqui

titillare magis sensus quam laedere possint;

421 vulp. <di>ri
[58]

 

