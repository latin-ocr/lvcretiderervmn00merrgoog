DE RERVM NATVBA V

atque intempesta cedebant nocte pauentes
hospitibus saeuis instrata cubilia fronde.

Nec nimio tum plus quam nunc mortalia saecla
dulcia linquebant lamentis lumina uitae.
unus enim tum quisque magis deprensus eorum
pabula uiua feris praebebat, dentibus haustus
et nemora ac montis gemitu siluasque replebat
uiua uidens uiuo sepeliri uiscera busto.
ct quos effugium seruarat corpore ades0‚ ’
posterius tremulas super ulcera tetra tenentes
palmas horriferis accibant uocibus Orcum,
donique eos uita priuarant uermina saeua
expertis opis, ignaros quid uolnera uellent.
ot non multa uirum sub signis milia ducta
una dies dabat exitio neo turbida ponti
aequora lidebant nauis ad saxa uirosque.
nec temere in cassum frustra mare saepe coortum
saeuibat leuiterque minas ponebat inanis,
neo poterat quemquam placidi pellacia ponti
subdola pellicere in fraudem ridentibus undis,
improba nauigii ratio tum caeca iacebat.
tum penuria deinde cibi languentia leto
membra dabat, contra nunc rerum copia mersat.
illi prudentes ipsi sibi saepe uenenum
uergebant, nunc dant <uinum> sollertius ipsi.

Inde casas postquam ac pellis ignemque pararunt.
-et mulier coniuncta uiro concessit in unum ,
’1 cognita sunt prolemque ex se uidere creatam,
tum genus humanum primum mollescere coepit.

989 sort. languentis
10021119. hic
1009 vulp. inprudentes
1010 vulp. <aliis>
1013 fort. congressum [198]

 

