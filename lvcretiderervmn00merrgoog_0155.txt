DE RERVM NATVBA 11⁷

fit prius adsensum <ut> quae corpora conueniebant
nunc non conueniant, et cetera sint magis apta,
⁴ quae penetrata queunt sensum progignere acerbum3 ,⁸
(utraque enim sunt in mellis commixta sapore;
id quod iam supera tibi saepe ostendimus ante).

DE ODORE
Nunc age quo pacto naris adiectus odoris

tangat agam. primum res multas esse necessest
unde fluens uoluat uarius se fluctus odorum,
et fluere et mitti uolgo spargique putandumst;
uerum aliis alius magis est animantibus aptus ’
dissimilis propter formas. ideoque per auras
mellis apes quamuis longe ducuntur odore,
uolturiique cadaueribus. tum fissa ferarum
ungula quo tulerit gressum promissa canum uis
ducit, et humanum longe praesentit odorem =
Romulidarum arcis seruator candidus anser.
—sic aliis alius nidor datus ad sua quemque
pabula ducit et a taetro resilire ueneno
cogit, eoque modo seruantur saecla ferarum.

Hic odor ipse igitur, naris quicumque lacessit,
est alio ut possit permitti longius alter;
sed tamen haud quisquam tam longe fertur eorum
quam sonitus, quam uox, mitto iam dicere quam res
quae feriunt oculorum acies uisumque lacessunt.
—crrabundus enim tarde uenit ao perit ante
paulatim facilis distractus in aeris auras3
ex alto primum quia uix emittitur exre:
(nam penitus fluere atque recedere rebus odores
significat quod fracta magis redolere uidentur

[142]

 

