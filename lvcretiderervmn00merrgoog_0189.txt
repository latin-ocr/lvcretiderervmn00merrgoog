DE RERVM NATVRA V

nam cum res tantis morbis tantisque periclis
temptarentur‚ ibi si tristior incubuisset
causa, darent late cladem magnasque ruinas
nec ratione alia mortales esse uidemur,

inter nos nisi quod morbis aegrescimus idem
atque illi quos auita natura remouit.

QVARE AETERNITAS ESSE POSSIT
Praeterea quaecumque manent aeterna necessust

aut, quia sunt solido cum corpore, respuere ictus
nec penetrare pati sibi quicquam quod queat artas
dissociare intus partie, ut materiai
corpora sunt quorum naturam ostendimus ante,
aut ideo durare aetatem posse per omnem,
plagarum quia sunt expertia, sicut inane est
quod manet intactum neque ab ictu fungitur hilum,
aut etiam quia nulla loci fit copia circum,
quo quasi res possint discedere dissoluique‚
(sicut summarum summa est aeterna neque extra
qui locus est quo dissiliant neque corpora sunt quac
possint incidere et ualida dissoluere plaga).

-ot neque, uti docui, solido cum corpore mundi
naturast, quoniam admixtumst in rebus inane,
nec tamen est ut inane, neque autem corpora desunt,
cx infinito quae possint forte coorta
corruere hanc rerum uiolento turbine summam
aut aliam quamuis cladem inportare pericli,
nec porro natura loci spatiumque profundi
deficit, exspargi quo possint moenia mundi,
aut alia quauis possunt ui pulsa perire.

-haut igitur leti praeclusa est ianua caelo
nec soli terraeque neque altis aequoris undis,

349 vulp. isdem
[176]

 

