T. LVGRETI CARI

quod satis est neque quantum opus est natura ministrat.
—a'amque adeo fracta est aetas effetaque tellus

uix animalia parua creat quae cuncta creauit

saecla deditque ferarum ingentia corpora partu.

baud, ut opinor, enim mortalia saecla superne

aurea de caelo demisit funis in arua

nec mare nec fluctus plangentis saxa crearunt,

sed genuit tellus eadem quae nunc alit ex se.
—praeterea nitidas fruges uinctaque laeta

sponte sua primum mortalibus ipsa creauit3

ipsa dedit dulcis fetus et pabula laeta

quae nunc uix nostro grandescunt aucta labore.

conterimusque boues et uiris agricolarum,

conficimus ferrum; uix aruis suppeditati;

usque adeo parcunt fetus augentque labore.

iamque caput quassans grandis suspirat arator

crebrius, incassum magnos cecidisse labores,

et cum tempora temporibus praesentia confert

praeteritis, laudat fortunas saepe parentis.

tristis item uetulae uitis sator atque <caducae>

temporis incusat momen saeclumque fatigat,

et crepat, anticum genus ut pietate repletum

perfacile angustis tolerarit finibus aeuom,

cum minor esset agri multo modus ante uiritim3

nec tenet omnia paulatim tabescere et ire

ad scopulum spatio aetatis defessa uetusto.

1163 alit laborem
1165 magnum

1168 vulp. <vietae>
1169 vulp. caelumque
1174 vulp. capulum

 

