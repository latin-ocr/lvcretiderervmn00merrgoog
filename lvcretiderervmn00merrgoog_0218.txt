Τ. arcear! CARI

et rapidi fremitus et murmura magna minarum.
-Ο genus infelix humanum, talia diuis
cum tribuit facta atque iras adiunxit acerbas!
quantos tum gemitus ipsi sibi, quantaque nobis
uolnera, quas lacrimas peperere minoribu’ nostris!
aee pietas ullast uelatum saepe uideri
uertier ad lapidem atque omnis accedere ad aras
nec procumbere humi prostratum et pandere palmas
ante deum delubra nec aras sanguine multo
spargere quadrupedum nec uotis nectere uota,
sed mage pacata posse omnia mente tueri.

-aam cum suspicimus magni caelestia mundi
templa, super stellisque micantibus aethera fixum,
et uenit in mentem solis lunaeque uiarum,
tunc aliis oppressa malis in pectora cura
illa quoque expergefactum caput erigere infit,
nequae forte deum nobis inmensa potestas
sit, uario motu quae candida sidera uerset.

( temptat enim dubiam mentem rationis egestas,
ecquaenam fuerit mundi genitalis origo,

et simul ecquae sit finis quoad moenia mundi
et taciti motus hunc possint ferre laborem,

an diuinitus aeterna donata salute

perpetuo possint aeui labentia tractu

inmensi ualidas aeui contemnere uiris)

—praeterea cui non animus formidine diuom
contrahitur, cui non correpunt membra pauore,
fulminis horribili eum plaga torrida tellus
contremit et magnum percurrunt„ murmura caelum?
non populi gentesque tremunt, regesque superbi
corripiunt divom percussi membra timore,

1214 vulp. solliciti

[205]

 

