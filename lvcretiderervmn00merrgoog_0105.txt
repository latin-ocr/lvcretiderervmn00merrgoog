DE RERVM NATVRA ΙΙΙ

ex ineunte aeuo sic corporis atque animai

mutua uitalis discunt contagia motus

maternis etiam membris aluoque reposta,

discidium <ut> nequeat fieri sine peste maloque:
-ut uideas, quoniam coniunctast causa salutis,

coniunctam quoque naturam consistere eorum.
DE SENSV CORPORIS ΕΤ ΑΝΙΜΙ

Quod superest, siquis corpus sentire refutat
atque animam credit permixtam corpore toto
suscipere hunc motum quem sensum nominitamus,
uel manifestas res contra uerasque repugnat.
quid sit enim corpus sentire quis adferet umquam,
si non ipsa palam quod res dedit ac docuit nost
at dimissa anima corpus caret undique sensu3
perdit enim quod non proprium fuit eius in aeuo,
multaque praeterea perdit quam expellitur ante.

<OCVLI NON VIDENT SED SENSVS PER OCVLOS>
Dicere porro oculos nullam rem cernere posse,

sed per eos animum ut foribus spectare reclusis, 3⁶⁰
difficilest, contra cum sensus ducat eorum.

sensus enim trahit atque acies detrudit ad ipsas,

fulgida praesertim cum cernere saepe nequimus,

lumina luminibus quia nobis praepediuntur.

quod foribus non fit; nequeenim, qui cernimus ipsi, ³⁶⁵
ostia suscipiunt ullum reclusa laborem.

praeterea si pro foribus sunt lumina nostra,

iam magis exemptis oculis debere uidetur

cernere res animus sublatis postibus ipsis

365 qua

 

