Τ. LVCBETI CARI

omnis enim calor ac frigus mediique tepores
interutrasque iacent explentes ordine summam}

—ergo finita distant ratione creata, <
ancipiti quoniam mucroni utrimque notantur,
hinc flammis illinc rigidis infesta pruinis.

<INTER SE SIMILIA INFINITA ESSE>
Quod quoniam docui, pergam conectere rem quae

ex hoc apta fidem ducat, primordia rerum,

inter se simili quae sunt perfecta figura,

infinita cluere. (etenim distantia cum sit
formarum finita, necesse est quae similes sint

esse infinitas aut summam materiai

finitam constare, id quod non esse probaui.)
versibus ostendam corpuscula materiai

ex infinito summam rerum usque tenere,

undique protelo plagarum continuato.

uam quod rara uides magis esse animalia quaedam,
fecundamque magis naturam cernis in illis,

at regione locoque alio terrisque remotis

multa licet genere esse in eo numerumque repleri.
(sicuti quadripedum cum primis esse uidemus

in genere anguimanus elephantos, India quorum
milibus e multis uallo munitur eburno,

ut penitus nequeat penetrari: tanta ferarum

uis est, quarum nos perpauca exempla uidemus.)
sed tamen id quoque uti concedam, quamlubet esto
unica res quaedam natiuo corpore sola,

cui similis toto terrarum <non> sit <in> orbi;

529 vulp. ostendens
533 vulp. minus
536 vulp. sicut

 

