T. LVGEETI CARI

est itaque ut serpens hominis quae tacta saliuis
disperit ac sese mandendo conficit ipsa.
praeterea nobis ueratrum est acre uenenum,

at capris adipes et coturnicibus auget.)

—c'd quibus ut fiat rebus cognoscere possis,
principio meminisse decet quae diximus ante,
semina multimodis in rebus mixta teneri.
porro omnes quaecumque cibum capiunt animantes,
ut sunt dissimiles extrinsecus et generatim y
extima membrorum circumcaesura coercet,
proinde et seminibus constant uariantque figura.

—semina cum porro distent, differre necessest
interualla uiasque, foramina quae perhibemus
omnibus in membris et in ore ipsoque palato.
esse minora igitur quaedam maioraque debent,
esse triquetra aliis, aliis quadrata necessest,
multa rutunda, modis multis multangula quaedam.
(namque figurarum ratiout motusque reposcunt,
proinde foraminibus debent differre figurae,
et uariare uiae proinde ac textura coercet.)
hoc ubi quod suaue 'est aliis aliis fit amarum,
illi, cui suaue est, leuissima corpora debent
contractabiliter caulas intrare palati,
at contra quibus est eadem res intus acerba,
aspera nimirum penetrant amataque fauces.

—nunc facile est ex his rebus cognoscere quaeque.
quippe ubi cui febris bili superante coorta est
aut alia ratione aliquast uis excita morbi,
perturbatur ibi iam totum corpus et omnes
commutantur ibi positurae principiorum3

638 sort. Vescitur
648 culp. ex . . ,variante
659 sort. illis

 

