Da RERVM NATVRA IV

nec possunt oculi naturam noscere rerum.

-proinde animi uitium hoc oculis adfingere noli.
DE VISV

qua uehimur naui, fertur, cum stare uidetur;
quac manet in statione, ea praeter creditur ire.
et fugere ad puppim colles campique uidentur
quos agimus praeter nauem uelisque uolamus.
sidera cessare aetheriis adfixa cauernis

cuncta uidentur, et adsiduo sunt· omnia motu,
quandoquidem longos obitus exorta reuisunt,
cum permensa suo sunt caelum corpore claro.
solque pari ratione manere et luna uidetur

in statione-ea quae ferri res indicat ipsa.
exstant usque procul medio de gurgite montis,
classibus inter quos liber patet exitus ingens,
insula coniunctis tamen ex his una uidetur.
utria uersari et circumcursare columnae

usque adeo fit uti pueris uideantur, ubi ipsi
desierunt uerti, uix ut iam credere possint
non supra sese ruere omnia tecta minari.
iamque rubrum tremulis iubar ignibus erigere alte
cum coeptat natura supraque extollere montes,
quos ibi tum supra sol montis esse uidetur .
comminus ipse suo contingens feruidus igni,
uix absunt nobis missus bis mille sagittae,

uix etiam cursus quingentos saepe ueruti:
inter eos solemque iacent immania ponti
aequora substrata aetheriis ingentibus oris,
interiectaque sunt terrarum milia multa

quae uariae retinent gentes et saecla ferarum.

386 fort. adfigere
395 culp. videntur

397 exstantisque

406 ubi vulp. tibi
[132]

 

