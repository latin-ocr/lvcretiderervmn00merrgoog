DE RERVM NATVBA Vl

haec quoque res adiumento motuque iuuatur,

quod, simul a fronte est anelli rarior aer

factus inanitusque locus magis ac uacuatus

continuo fit uti qui post est cumque locatus

aer a tergo quasi prouehat atque propellat.

semper enim circumpositus res uerberat aer3

sed tali fit uti propellat tempore ferrum,

parte quod ex uua spatium uacat et capit in se.

hic, tibi quem memoro, per crebra foramina ferri

paruas ad partis subtiliter insinuatus

trudit et inpellit, quasi nauem uelaque uentus.
—denique res omnes debent iu corpore habere

aera, qnandoquidem raro sunt corpore et aer

omnibus est rebus circumdatus adpositasque.

hic igitur, penitus qui in ferrost abditus aer,

sollicito motu semper iactatur eoque

uerberat anellum dubio procul et ciet intus;

scilicet ille eodem fertur quo praecipitauit

iam semel et partem in uacuam conamina sumpsit.

Fit qnoque ut a lapide hoc ferri natura recedat

interdum, fugere atque sequi consueta uicissim.

exultare etiam Samothracia ferrea uidi

et ramenta simul ferri furere intus ahenis

in scapiis, lapis hic Magnes cum subditus esset:

usque adeo fugere a saxo gestire uidetur.

cere interposito discordia tanta creatur

propterea quia nimirum prius aestus ubi aeris

praecepit ferrique uias possedit apertas,

posterior lapidis uenit aestus et omnia plena

inuenit in ferro neque habet qua tranet ut ante.
—cogitur offensare igitur pulsareque fluctu

ferrea texta suo; quo pacto respuit ab se

[250]

 

