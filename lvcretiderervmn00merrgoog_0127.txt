DE RERVM NATVRA 111

quicquam, non omni somno securius exstat? ’

QVAE AD INFEROS DIOANTVR EA VITAE VITIA ESSE
Atque ea nimirum quaecumque Acherunte profundo

prodita sunt esse, in uita sunt omnia nobis,
—oec miser inpendens magnum timet aere saxum
Tantalus, ut famost, cassa formidine torpens3
sed magis in uita diuom metus urget inanis
mortalis casumque timent quem cuique ferat fors.
nec Tityon uolucres ineunt Acherunte iacentem
nec, quod sub magno scrutentur pectore, quicquam 985
perpetuam aetatem possunt reperire profecto.
(quamlibet immani proiectu corporis exstet,
qui non sola nouem dispessis iugera membris
optineat, sed qui terrai totius orbem,
non tamen aeternum poterit perferre dolorem
nec praebere cibum proprio de corpore semper.)
—sed Tityos nobis hic est, in amore iacentem
quem uolucres lacerant atque exest anxius angor
aut alia quauis scindunt cuppedine curae.
Sisyphus in uita quoque nobis ante oculos est
qui petere a populo fasces saeuasque secures
imbibit et semper uictus tristisque recedit.
-nam petere imperium quod inanest nec datur umquam,
atque in eo semper durum sufferre laborem,
hoc est aduerso nixantem trudere monte
saxum quod tamen <e> summo iam uertice rusum
uoluitur et plani raptim petit aequora campi.
—deinde animi ingratam naturam pascere semper
atque explere bonis rebus satiareque numquam,
(quod faciunt nobis annorum tempora, circum
cum redeunt fetusque ferunt uariosque lepores,

993 sort. liuor lacerat
[114]

 

