Τ. LVGBETI onai

—aec tamen illud in his rebus mirabile debet ’
esse, quod haec ignis tam certo tempore possint
semina confluere et solis reparare nitorem.
multa uidemus enim, certo quae tempore fiunt
omnibus in rebus. florescunt tempore certo
arbusta et certo dimittunt tempore florem.
nec minus in certo dentes cadere imperat aetas
tempore et inpubem molli pubescere ueste
et pariter mollem malis demittere barbam.
fulmina postremo nix imbres nubila uenti
non nimis incertis fiunt in partibus anni.

-namque ubi sio fuerunt causarum exordia prima
atque ita res mundi cecidere ab origine prima,

consequiae quoque iam suerunt ex ordine certo.
DE DIE LONGO ΕΤ NOCTE BREVI

-Orescere itemque'dies licet et tabescere noctes,
et minui luces, cum sumant augmina noctes,
. out quia sol idem sub terras atque superne
imparibus currens amfractibus aetheris oras
partit etin partis non aequas diuidit orbem,
et quod ab alterutra detraxit parte, reponit
eius in aduersa tanto plus parte relatus,
donec adid signum caeli peruenit, ubi anni
nodus nocturnas exaequat lucibus umbras.
(nam, medio cursu flatus aquilonis et austri,
distinet aequato caelum discrimine metas
propter signiferi posituram totius orbis,
annua sol in quo concludit tempora serpens,
obliquo terras et caelum lumine lustrans,
ut ratio declarat eorum qui loca caeli

667 possit culp. possunt ›
679 vulp. conseque. . . redeunt
· 690 fort. sol tum
692 contudit sort. contrudit
[187]

 

