Τ. LVGRETI CARI

ipsa sua per se sponte omnia dis agere expers.
nam pro sancta deum tranquilla pectora pace
quae placidum degunt aeuom uitamque serenam,
quis regere immensi summam, quis habere profundi
indu manu ualidas potis est moderanter habenae,
quis pariter caelos omnis conuertere et omnis
ignibus aetheriis terras suffire feracis

omnibus inue locis esse omnitempore praesto,
nubibus ut tenebras faeiat caelique serena
concutiat sonitu, tum fulmina mittat et aedis
saepe suas disturbet et <in> deserta recedens
saeuiat exercens telum quod saepe nocentes
praeterit exanimatque indignos inque merentes?

MVNDVM NATVM ΕΤ MVLTOS SIMILIS
Multaque post mundi tempus genitale diemque

primigenum maris et terrae solisque coortum
addita corpora sunt extrinsecus, addita circum
semina quae magnum iaculando contulit omne;
unde mare et terrae possent augescere et unde
appareret spatium caeli domus altaque tecta
tolleret a terris procul et consurgeret aer.
-cam sua cuique, locis ex omnibus, omnia plagis
corpora distribuuntur et ad sua saecla recedunt,
humor ad umorem, terreno corpore terra
crescit et ignem ignes procudunt aetheraque <aether>‚ 1115
donique ad extremum crescendi perfica finem
omnia perduxit rerum natura creatrix3
ut fit ubi nihilo iam plus est quod datur intra
uitalis uenas quam quod fluit atque recedit.

1116 vulp. extremam

 

