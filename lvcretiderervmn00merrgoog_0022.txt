DE RERVM NATVRA 1

unde mare ingenuei fontes externaque louge
flumina suppeditant? unde aether sidera pascitt
omnia enim debet, mortali corpore quae sunt,
infinita aetas consumpse anteacta diesque.
quod si in eo spatio atque anteacta aetate fuere
e quibus baec rerum consistit summa refecta,
inmortali sunt natura praedita certe,
haud igitur possunt ad nilum quaeque reuerti.
—denique res omnis eadem uis causaque uolgo
conficeret, nisi materies aeterna teneret
inter se nexus minus aut magis indupedita:
tactus enim leti satis essct causa profecto,
quippe ubi nulla forent aeterno corpore quorum
contextum uis deberet dissoluere quaeque.
(at nuno, inter se quia nexus principiorum
dissimiles constant aeternaque materies est,
incolumi remanent res corpore, dum satis acris
uis obeat pro textura cuiusque reperta.)
—haud igitur redit ad nihilum res ulla, sed omnes
discidio redeunt in corpora materiai.
—postremo pereunt imbres ubi eos pater aether
in gremium matris terrai praecipitauit;
at nitidae surgunt fruges ramique uirescunt
arboribus, crescunt ipsae fetuque grauantur3
binc alitur porro nostrum genus atque ferarum,
hinc laetas urbes pueris florere uidemus
frondiferasque nouis auibus canere undique siluas3
hinc fessae pecudes pingui per pabula laeta
corpora deponunt et candens lacteus umor
uberibus manat distentis3 hinc noua proles

artubus infirmis teneras lasciua per herbas

240 vulp. nexu
257 pinguis fort. pecudes, pinguis, per
[9]

 

