Τ. LVCBETI CARI

PLVRES IMAGINES CVR FIANT
-fit quoque de speculo in speculum ut tradatur imago,

quinque, etiam sex ut fieri simulacra suerint.

ream quaecumque retro parte interiore latebunt,

inde tamen, quamuis torte penitusque remota,

omnia per flexos aditus educta licebit

pluribus haec speculis uideantur in aedibus esse.

usque adeo <e> speculo in speculum translucet imago,

et cum laeua data est, fit rusum ut dextera fiat,

inde retro rursum redit et conuertit eodem.
—quin etiam quaecumque latuscula sunt speculorum

adsimili lateris flexura praedita nostri,

dextera eapropter nobis simulacra remittunt,

aut quia de speculo in speculum transfertur imago,

inde ad nos elisa bis aduolat, aut etiam quod

circum agitur, cum uenit, imago propterea quod

flexa figura docet speculi conuertier ad noe.

Indugredi porro pariter simulacra pedemque
ponere nobiscum credas gestumque imitari
propterea quia, de speculi qua parte recedas,
continuo nequeant illinc simulacra reuerti.

-omnia quandoquidem cogit natura referri
ac resilire ab rebus ud aequos reddita flexus.

Splendida porro oculi fugitant uitantque tueri.
sol etiam caecat, contra si tendere pergas,
propterea quia uis magnast ipsius et alte
aera per purum grauiter simulacra feruntur
et feriunt oculos turbantia composituros.

32'Ivulp. <aut> sex
332 adeo speculo
345 vulp. nequeunt

 

