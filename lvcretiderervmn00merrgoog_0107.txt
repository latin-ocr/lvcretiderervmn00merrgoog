DE RERVM Nnrvlrn ΙΙΙ

et dominantior ad uitam quam uis animai.
uam sine mente animoque nequit residere per artus
temporis exiguam partem pars ulla animai,
sed comes insequitur facile et discedit¹ in auras
et gelidos artus in leti frigore linquit.
-at manet in uita cui mens animusque remansit.
-quamuis est circum caesis lacer undique membris,
truncus, adempta anima circum membrisque remota,
uiuit et aetherias uitalis suscipit auras
si non omnimodis, at magna parte animai
priuatus, tamen in uita cunctatur et haeret ;¹
ut, lacerato oculo circum si pupula mansit
incolumis, stat cernundi uiuata potestas,
dummodo ne totum corrumpas luminis orbem
et circum caedas aciem solamque relinquas3
(id quoque enim sine pernicie non fiet eorum.)
at si tantula pars oculi media illa peresa est,
occidit extemplo lumen tenebraeque secuntur,
incolumis quamuis alioqui splendidus orbis.
—hoo anima atque animus uincti sunt foedere semper.

ANIMAM NATIVAM ΕΤ MORTALEM
Nunc age, natiuos animantibus et mortalis

esse animos animasque leuis ut noscere possis,
conquisita diu dulcique reperta labore

digna tua pergam disponere carmina uita. ·

tu fac utrumque uno subiungas nomine eorum,
atque animam uerbi causa cum dicere pergam, ·
mortalem esse docens, animum quoque dicere credas,
quatenus est unum inter se coniunctaque res est.

421votp. sub iungas

[94]

 

