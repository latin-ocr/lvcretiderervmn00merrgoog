T. LVOBETI CARI

propterea quia multa modis primordia multis
mixta subcelant in corpore saepe parentis,
quae patribus patres tradunt a stirpe profecta3
inde Venus uaria producit sorte figuras
maiorumque refert uoltus uocesque comasque3
quandoquidem nihilomagis haec < de> semine certo
fiunt quam facies et corpora membraque nobis.
-et muliebre oritur patrio de semine saeclum
maternoque mares existunt corpore creti3
semper enim partus duplici de semine constat,
atque utri similest magis id quodcumque creatur,
eius habet plus parte aequa; quod cernere possis,
siue uirum suboles siuest muliebris origo.

Nec diuina satum genitalem numina cuiquam
absterrent, pater a gnatis ne dulcibus umquam
appelletur et ut sterili Venere exigat aeuom
(quod plerumque putant et multo sanguine maesti
conspergunt aras adolentque altaria donis,
ut grauidas reddant uxores semine largo) ;

-nequiquam diuom numen sortisque fatigant.
-aam steriles nimium crasso sunt semine partim
’ et liquido praeter iustum tenuique uicissim.
tenue locis quianon potis est adfigere adhaesum,
liquitur extemplo et reuocatum cedit ab ortu.
crassius hinc porro quoniam concretius aequo
mittitur, aut non tam prolixo prouolat ictu
aut penetrare locos aeque nequit aut penetratum
aegre admiscetur muliebri semine semen.
(nam multum harmoniae Veneris differre uidentur,

1222 aula. ab
1243 culp. abortu
1244 vulp. his

 

