DE RERVM NATVRA IV

quae ueniunt ueniant in mentem percipe paucis.
Principio hoc dico, rerum simulacra uagari
x multa modis multis in cunctas undique partis
tenuia, quae facile inter se iunguntur in auris,
obuia cum ueniunt, ut aranea bratteaque auri.
—quippe etenim multo magis haec sunt tenuia textu
quam quae percipiunt oculos uisumque lacessunt,
corporis haec quoniam penetrant per rara cientque
tenuem animi naturam intus sensumque lacessunt.
—Centauros itaque et Scyllarum membra uidemus
Cerbereasque canum facies simulacraque eorum
quorum morte obita tellus amplectitur ossa3
omnigenus quoniam passim simulacra feruntur,
partim sponte sua quae fiunt aere in ipso,
partim quae uariis ab rebus cumque recedunt
et quae confiunt ex horum facta figuris,
cam certe ex uiuo Centauri non fit imago,
nulla fuit quoniam talis natura anima<ta>3
uerum ubi equi atque hominis casu conuenit imago,
haerescit facile extemplo, quod diximus ante,
propter subtilem naturam et tenuia texta.
-cetera de genere hoc eadem ratione creantur.
quae cum mobiliter summa leuitate feruntur,
ut prius ostendi, facile uno commouet ictu
quaelibet una animum nobis suptilis imago;
(tenuis enim mens est et mire mobilis ipsa).

Haec fieri ut memoro, facile binc cognoscere possis.
quatenus hoo simile est illi, quod mente uidemus
atque oculis, simili fieri ratione necesse est.

750

73511111. omne genus
74011119. animantis

 

