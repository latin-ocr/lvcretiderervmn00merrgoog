T. LVGBETI cnm

uam cum mittitur, extemplo protrudit agitque
’ aera qui inter se cumque est oculosque locatus,
isque ita per nostras acies perlabitur omnis
et quasi perterget pupillas atque ita transit.
(propterca fit uti uideamus quam procul absit
res quaque.) et quanto plus aeris ante agitatur
et nostros oculos perterget longior aura,
tam procul esse magis res quaeque remota uidetur.
—scilicet haec summe celeri ratione geruntur,
quale sit ut uideamus et una quam procul absit.

Illud in his rebus minime mirabile habendumst‚
cur, eaquae feriant oculos simulacra uideri
singula cum nequeant, rcs ipsae perspiciantur.
ventus enim quoque paulatim cum uerberat et cum
acre fluit frigus, non prinam quamque solemus

particulam uenti sentire et frigoris eius,

sed magis unorsum, fierique perinde uidemus
corpore tum plagas in nostro tamquam aliquae res
uerberat atque sui dct sensum corporis extra.
praeterea lapidem digito cum tundimus ipsum
tangimus extremum saxi summumque colorem,

nec sentimus eum tactu, uerum magis ipsam
duritiem penitus saxi sentimus in alto.

VLTRA SPECVLVM CVR VIDEATVR
Nunc age, cur ultra speculum uideatur imago

percipe; nam certe penitus remota uidetur.
—quod genus illa foris quae uere transpiciuntur, '
ianua cum per se transpectum pracbct apertum,

multa facitque foris ex aedibus ut uideantur.
270 culp. semota

[127]

 

