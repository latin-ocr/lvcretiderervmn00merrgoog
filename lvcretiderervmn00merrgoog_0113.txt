DE RERVM NATVRA ΙΙΙ

propterea quia non simili ratione tenentur.)
—corpus enim atque animans erit aer, si cohibere

sese anima atque in eos poteritconcludere motus

quos ante in neruis et in ipso corpore agebat.
—quare etiam atque etiam resoluto corporis omni

tegmine et eiectis extra uitalibus auris

dissolui sensus animi fateare necessest

atque animam, quoniam coniunctast causa duobus.

Denique cum corpus nequeat perferre animai
discidium quin in tetro tabescat odore,
quid dubitas quin ex imo penitusque coorta
emanarit uti fumus diffusa animae uis,
atque ideo tanta mutatum putre ruina
conciderit corpus, penitus quia mota loco sunt
fundamenta, foras manante animaque per artus
perque uiarum omnis flexus in corpore qui sunt,
atque foramina? multimodis ut noscere possis ‚
dispertitam animae naturam exisse per artus
11 prius esse sibi distractam corpore in ipso,
quam prolapsa foras enaret in 11111 auras.

Quin etiam finis dum uitae uertitur intra,
saepe aliqua tamen e causa labefacta uidetur
ire anima ac toto solui de corpore <uelle>
et quasi supremo languescere tempore uoltus
molliaque, exsangui <facie>, cadere omnia membra.

—quod genus est, animo male factum cum perhibetur μ

aut animam liquisse3 ubi iam trepidatur 11 omnes
extremum cupiunt uitae repraehendere uinclum.
conquassatur enim tum mens animaeque potestas
omnis et haec ipso cum corpore conlabefiunt;

5861111· clia
596 atii alie

[100]

 

