T. Lucrum canl

et velut anteacto nil ternpore sensimus aegri,
ad confligendum uenientibus undique Poenis,
omnia cum belli trepido concussa tumultu
horrida contremuere sub altis aetheris oris,
in dubioque fuere utrorum ad regna cadendum
omnibus humanis esset terraque marique,
sic, ubi non erimus, cum corporis atque animai
discidium fucrit quibus e sumus uniter apti,
scilicet haud nobis quicquam, quinon crimus tum,
accidere omnino poterit sensumque mouere,
non si terra mari miscebitur et mare caelo.

—ct si iam nostro sentit de corpore postquam
distractast animi natura animaeque potestas,
nil tamen est ad nos qui comptu coniugioque
corporis atque animae consistimus uniter apti.
nec, si materiam nostram collegerit aetas
post obitum rursumque redegerit ut sita nunc est
atque iterum nobis fuerint data lumina uitae,
pertineat quicquam tamen ad nos id quoque factum,
interrupta semel cum sit repetentia nostri.

—ct nunc nil ad nos dc nobis attinet, ante
qui fuimus, <nil> iam de illis nos adficit angor.
nam cum respicias inmensi temporis omne
praeteritum spatium, tum motus materiai
multimodi quarn sint, facile hoc adcredere possis,
semina saepe in eodem, ut nunc sunt, ordine posta
haec eadem, quibus e nunc nos sumus, ante fuisse. ·
nec memori tamen. id quimus repraehendere mente3
inter enim iectast vitai pausa vageque
deerrarunt passim motus ab sensibus omnes

853 vulp. neque
856 vulp. multimodis

 

