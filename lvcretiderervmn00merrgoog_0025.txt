Τ. Lucam CARI

-haec igitur minui, cum sint detrita, uidemus.
aed quae corpora decedant in tempore quoque,
inuida praeclusit speeiem natura uidendi.
*postremo quaecumque dies naturaque rebus
paulatim tribuit, moderatim crescere cogens,
nulla potest oculorum acies contenta tueri3
nec porro quaecumque aeuo macieque senescunt,
nec, mare quae inpendent, uesco sale saxa peresa
quid quoque amittant in tempore eernere possis.
-corporibus caecis igitur natura gerit res.

Nec tamen undique corporea stipata tenentur
omnia natura3 namque est in rebus inane.
(quod tibi cognosse in multis erit utile rebus
nec sinet errantem dubitare et quaerere semper

de summa rerum et nostris diffidere dictis)
DE INANI

—quapropter, ‘locus est intactus inane uacansque.
quodsi non esset, nulla ratione moueri
res possent3 namque officium quod corporis exstat,
officere atque obstare, id inomni tempore adesset
omnibus; haud igitur quicquam procedere posset,
principium quoniam cedendi nulla daret res.
at nune per maria ac terras sublimaque caeli
multa modis multis uaria ratione moueri

. cernimus ante oeulos; quae, sinon esset inane,
non tam sollicito motu priuata carerent
quam genita omnino nulla ratione fuissent,
undique materies quoniam stipata quiesset.

-praeterea quamuis solidae res esse putentur,
hine tamen esse licet raro cum corpore cernas.
in saxis ac speluncis permanat aquarum

[12]

 

