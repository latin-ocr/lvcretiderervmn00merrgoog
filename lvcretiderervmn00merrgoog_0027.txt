T. LVGRETI CARI

quo poterunt undae, cum pisces ire nequibunt?

aut igitur motu priuandnmst corpora quaeque

aut esse admixtum dicendumst rebus inane

unde initum primum capiat res quaeque mouendi.
——postremo duo de concursu corpora lata

si cita dissiliant, nempe aer omne necessest,

inter corpora quod fiat, possidat inane.

is porro quamuis circum celerantibus auris

confluat, haud poterit tamen uno tempore totum

compleri spatium3 nam primum quemque necessest

occupet ille locum, deinde omnia possideantur.

quod si forte aliquis cum corpora dissiluere,

tum putat id fieri quia se condenseat aer,

errat; nam uacuum tum fit quod non fuit ante

et repletur item uacuum quod constitit ante,

nec tali ratione potest denserier aer,

nec, si iam posset, sine inani posset, opinor,

ipse in se trahere et partis conducere in unum.

(Quapropter, quamuis causando multa moreris,
esse in rebus inane tamen fateare necessest.

multaque praeterea tibi possum commemorando

argumenta fidem dictis conradere nostris.

uerum animo satis haec uestigia parua sagaci

sunt per quae possis cognoscere cetera tute. Α
-namque canes ut montiuagae persaepe ferarum

naribus inueniunt intectas fronde quieteS,

cum semel institerunt uestigia certa uiai,

sic alid ex alio per te tute ipse uidere

talibus in rebus poteris caecasque latebras

insinuare omnis et uerum protrahere inde.

quod si pigraris paulumne recesseris ab re,

384 concurso
[14]

 

