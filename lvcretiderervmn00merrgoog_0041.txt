Τ. LVCRETI caat

in commutatum ueniunt, constare necessest
ex aliis ea, quae nequeant conuertier usquam,
ne tibi res redeant ad nilum funditus omnes.
quin potius tali natura praedita quaedam
corpora constituas, ignem si forte emerint,
posse eadem demptis paucis paucisque tributis,
ordine mutato et motu, facere aeris auras,
sic alias aliis rebus mutarier omnist
-‘ At manifesta palam res indicat' inquis ‘in auras
aeris e terreres omnis crescere alique3
et nisi tempestas indulget tempore fausto
imbribus et tabe nimborum arbusta cacillant
solque sua pro parte fouet tribuitque calorem,
crescere non possint fruges arbusta animantis.'
—scilicet et nisi nos cibus aridus et tener umor
adiuuet, amisso iam corpore uita quoque omnis
omnibus eneruis atque ossibus exsoluatur;
adiutamur enim dubio procul atque alimur nos
certis ab rebus, certis aliae atque aliae res.
nimirum quia multa modis communia multis
multarum rerum in rebus primordia mixta
sunt, ideo uariis uariae res rebus aluntur.
atque eadem magni refert primordia saepe
cum quibus et quali positura contineantur
et qum inter se dent motus accipiantque.
(namque eadem caelum mare terras flumina solem
constituunt, eadem fruges arbusta animantis,
uerum aliis alioque modo commixta mouentur.)
—quin etiam passim nostris in uersibus ipsis
multa elementa uides multis communia uerbis,
oum tamen inter se uersus ac uerba necessest

806 vulp. ut . . . vacillent

[28]

 

