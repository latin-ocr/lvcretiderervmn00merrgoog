DE RERVM NATVRA 1

quae spatium pleno possint distinguere inane.
haec neque dissolui plagis extrinsecus icta
possunt nec porro penitus penetrata retexi
nec ratione queunt alia temptata labare;
id quod iam supra tibi paulo ostendimus ante.
(nam neque conlidi sine inani posse uidetur
quicquam nec frangi nec findi in bina secando
nec capere umorem neque item manabile frigus
nec penetralem ignem, quibus omnia conficiuntur.)
et quo quaeque magis cohibet res intus inane,
tam magis his rebus penitus temptata labascit.
-ergo si solida ae sine inani corpora prima
sunt ita uti docui, sint haec aeterna necessest.
—Praeterea nisi materies aeterna fuisset,
antehae ad nihilum penitus res quaeque redissent
de nihiloque renata forent quaecumque uidemus.
at quoniam supra docui nil posse creari
de nihilo neque quod genitum est ad nil reuocari,
esse inmortali primordia corpore debent,
dissolui quo quaeque supremo tempore possint,
materies ut subpeditet rebus reparandis.
—sunt igitur solida primordia simplicitate
nec ratione queunt alia seruata per aeuom

ex infinito iam tempore res reparare.
CONTRA ΕΙΣ ΑΠΕΙΡΟΝ ΤΗΝ ΤΟΜΗΝ

—denique si nullam finem natura parasset
frangendis rebus iam corpora materiai
usque redacta forent aeuo frangente priore,
ut nihil ex illis a certo tempore posset
conceptum summum aetatis peruadere finem.
cam quiduis citius dissolui posse uidemus

555 finis vulp. <ad> summum

[19]

 

