DE RERVM NATVBA 1

quid porro nequeant, sancitum quandoquidem extat,
nec commutatur quicquam, quin omnia constant
usque adeo, uariae uolucres ut in ordine cunctae
ostendant maculas generalis corpore inesse,
inmutabili’ materiae quoque corpus habere
debent nimirum. uam si primordia rerum
commutari aliqua possent ratione reuicta,
incertum quoque iam constet quid possit oriri,
quid nequeat, finita potestas denique cuique
quanam sit ratione atque alte terminus haerens.
nec totiens possent generatim saecla referre
naturam mores uictum motusque parentum.
-Tum porro quoniam est extremum quodque cacumen
corporis illius quod nostri cernere sensus
iam nequeunt, id nimirum sine partibus extat
et minima constat natura nec fuit umquam
perse secretum neque posthac esse ualebit,
alterius quoniamst ipsum pars primaque et una,
inde aliae atque aliae similes 11 ordine partes
agmine condenso naturam corporis explent:
quae quoniam perse nequeunt constare, necessest
haerere unde queant nulla ratione reuelli.
—sunt igitur solida primordia simplicitate
quae minimis stipata cohaerent partibus arte,
non ex illorum conuentu conciliata,
sed magis aeterna pollentia simplicitate,
unde neque auelli quicquam neque deminui iam
concedit natura reseruans semina rebus.
—praeterea nisi erit minimum, paruissima quaeque
corpora constabunt 11 partibus infinitis,
quippe ubi dimidiae partis pars semper habebit

608 sort. ut nequeant ulla

6111111. illarum [21]

 

