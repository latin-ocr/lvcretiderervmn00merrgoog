DE RERVM NATVRA 1⁷1

naturae, lapis hic ut ferrum ducere possit,

(quam Magneta uocant patrio de nomine Grai,

Magnetum quia fit patriis in finibus ortus).

hunc homines lapidem mirantur; quippe catenam

saepe ex anellis reddit pendentibus ex se.
-quinque etenim licet interdum pluresque uidere

ordine demisso leuibus iactarier auris,

unus ubi ex uno dependet supter adhaerens

ex alioque alius lapidis uim uinctaque noscit:

usque adeo permananter uis perualet eius.

(Hoc genus in rebus firmandumst multa prius quam
ipsius rei rationem reddere possis,
et nimium longis ambagibus est adeundum;

quo magis attentas auris animumque reposco.)
FLVERE AB OMNIBVS REBVS

Principio omnibus ab rebus, quascumque uidemus
perpetuo fluere ac mitti spargique necessest
corpora quae feriant oculos uisumque lacessant.
perpetuoque fluunt certis ab rebus odores 3⁴
frigus ut <a> fluviis, calor a sole, aestus ab undis
aequoris exesor moerorum litora propter„
nec uarii cessant sonitus manare per auras
denique in os salsi uenit umor saepe saporis,
cum mare uersamur propter, dilutaque contra
cum tuimur misceri absinthia, tangit amaror.

—usque adeo omnibus ab rebus res quaeque fluenter
fertur et in cunctas dimittitur undique partis
nec mora nec requies interdatur ulla fluendi,
perpetuo quoniam sentimus, et omnia semper

908 culp. quem
909 alii sit

913 vulp. demissos
925 culp. ab

 

