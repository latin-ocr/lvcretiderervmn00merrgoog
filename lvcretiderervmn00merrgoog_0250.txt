Τ. LVGBETI canl

—numquis enim nostrum miratur siquis in artus
accepit calido febrim feruore coortam
aut alium quemuis morbi per membra dolorem?
(obturgescit enim subito pes, arripit acer
saepe dolor dentes, oculos inuadit in ipsos,
eristit sacer ignis et urit corpore serpens'
quamcumque arripuit partim, repitque per artus,
nimirum quia sunt multarum semina rerum,
et satis haec telius morbi caelumque mali fert,
unde queat uis immensi procrescere morbi.) .
sicigitur toti caelo terraeque putandumst
ex infinito satis omnia suppeditare,
unde repente queat tellus concussa moue'ri
perque mare ac terras rapidus percurrere turbo,
ignis abundare Aetnaeus, flammescere caelum;
(id quoque enim fit et ardescunt caelestia templa
et tempestatis pluuiae grauiore coortu
sunt, ubi forte ita se tetulerunt semina aquarum).
—ot nimis est ingens incendi turbidus ardor.
scilicet et fluuius, qui uisus maximus ei
qui non ante aliquem maiorem uidit, et ingens
arbor homoque uidetur, et omnia de genere omni,
maxima quae uidit quisque, haec ingentia fingit,
cum tamen omnia cum caelo terraque marique
nil sint ad summam summai totius omnem.

Nunc tamen illa modis quibus inritata repente
flamma foras uastis Aetnae fornacibus efflet,
expediam. primurn totius subcaua montis
est natura, fere silicum suffulta cauernis.
omnibus est porro in speluncis uentus et aer.

674 fort. uisu eet

 

