DE RERVM NATVRA V

ut genus humanum multo luit illud in aruis

durius, ut decuit, tellus quod dura creasset,

et maioribus et solidis magis ossibus intus

fundatum, ualidis aptum per uiscera neruis,

nec facile ex aestu nec frigore quod caperetur

nec nouitate cibi nec labi corporis ulla.
-multaque per eaelum solis uoluentia lustra

uolgiuago uitam tractabant more ferarum.

nec robustus erat curui moderator aratri

quisquam, nec scibat ferro molirier arua

nec noua defodere in terram uirgulta neque altis

arboribus ueteres decidere falcibu’ ramos.

quod sol atque imbres dederant, quod terra crearat

sponte sua, satis id placabat pectora donum.

glandiferas inter curabant corpora quercus

plerumque; et quae nunc hiberno tempore cernis

arbita puniceo fieri matura colore,

plurima tum tellus etiam maiora ferebat.

multaque praeterea nouitas turn florida mundi

pabula dura tulit, miseris mortalibus ampla.

at sedare sitim fluuii fontesque uocabant,

ut nune montibus e magnis decursus aquai

claricitat late sitientia saecla ferarum.

denique nota uagi siluestria templa tenebant

nympharum, quibus e scibant umori' fluenta

lubrica proluuie larga lauere umida saxa,

umida saxa, super uiridi stillantia musco,

et partim plano scatere atque erumpere campo.

necdum res igni scibant tractare neque uti

925 vala. At
947ve19. claru’citat [196]

 

